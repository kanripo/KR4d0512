# -*- mode: mandoku-view; -*-
#+TITLE: 燕石集
#+DATE: 2015-08-25 00:12:41.713695
#+PROPERTY: ID KR4d0512
#+PROPERTY: BASEEDITION WYG    
#+PROPERTY: JUAN 卷一
<pb:KR4d0512_WYG_001-1a>¶
欽定四庫全書¶
　燕石集卷一　　　　　　　元　宋褧　撰¶
　　古賦¶
　　　朂志賦(延祐己未/)¶
伊我生之肇始兮荷陶埴於元鈞禀粹質為乾道兮值¶
中夏之昌辰靈賦余以淑徳兮烏敢昧於持循承啟廸¶
於兄考兮懼速戾而恒厪矧干戈耒耜之勞兮曽少逮¶
於吾身苟怠棄於服行兮奚古訓之可親悵中經於囏¶
<pb:KR4d0512_WYG_001-1b>¶
窶兮胡筆舌之能矢粤吾降於靈均之故家兮氓㤗擴¶
而俗鄙逮廵波而東逝兮厪弭節乎南紀何通都大邦¶
之不能一窺兮獲請業於鉅夫與夫名士守窮廬而矻¶
矻兮財甘鼃之可齒戀嫪葄枕乎經史兮邈疇探其源¶
委嘅嵗年之不吾予兮顧總角之深悔力不已於大猷¶
兮庶免夫自畫之恥荃不察夫余𠂻兮謂盛時之可仕¶
仰學優之明訓兮患何能而立位抑巖廊之名器兮詎¶
傝䢆之可覬恧次且而求人兮畏干禄之譏訾将貞素¶
<pb:KR4d0512_WYG_001-2a>¶
之全天兮保父書而卒嵗委流行於坎止兮順大命之¶
所俾及神聖之當宁兮闡斯文乎明昌軼前王之大比¶
兮攷徳藝而登揚蕭艾摧殄兮蕙蓀匊芳鸞鳯鶱翥兮¶
鴟鴞不翔羣龍滿朝兮罻羅畢張余惟幸際此休期兮¶
願踵武於髦英雖青雲之不可以力致兮我父(闕/)之疾¶
徐然逐禽而充庖兮審徒搏之焉如南囷積牟丘山兮¶
亦墾菑之力也騁覊靶於天衢兮在駑駘之習也甘賤¶
貧於有道之世兮匪君子之徳也亶進修之不釋兮茲¶
<pb:KR4d0512_WYG_001-2b>¶
人爵之得也豈上求之不篤兮内省以何而應旃紛蛾¶
眉之競進兮妾獨後夫嬋媛或誚予之衒技求售兮惜¶
余致身之頗偏曰慎言行俟夫旌幣兮在仰希乎聖賢¶
遂敶詞以復之兮若獨未徴夫徃古途雖殊而歸則同¶
兮均貴乎濟時而匡主余忱不足以為則兮豈前修由¶
之而亦悮彼岐蹊㨗徑固可醜兮胡不遵此先路縦得¶
喪之少拂兮敢他人之是怒惟敬書而究道兮誠矢死¶
而弗錯亂曰貴與富兮漠浮雲兮上窺陶虞致我君兮¶
<pb:KR4d0512_WYG_001-3a>¶
年與時馳惜寸分兮彼蒼孔昭斯志信兮¶
　　　溜翠石賦(有序/)¶
　　　　(濟南張公子惟健得靈壁石方而厚兩峯相/連右高而左不及中微斷不絶腹背有凹痕)¶
　　　　(修以直若泉溜致然者云類其鄉鵲/山製名溜翠石日示余且徴賦賦曰)¶
圓穹孕靈品彚賦形有萬不同怪状異名寓至道於隠¶
頥供撫玩於高明爰即物而究理詎役志而娱情繄珍¶
禽與瑰葩恒被寵而叨榮矧茲石之有取宜公子之見¶
稱其始也山英㑹神元氣聚精澗谷獻瑞巖穴奏禎挺¶
<pb:KR4d0512_WYG_001-3b>¶
一拳之瑰特結千嵗之堅貞潤含雨雲幽入杳㝠黝暈¶
蒼容鐵質金聲澹煙霏之紆拂絶文蘚之滋生細逕直¶
痕嵌翠凹青殆寒泉之引脉積嵗月而滌成恍頺墻之¶
屹立溜銀竹之勻傾右聳左隤面古背平擬蓮峰底柱¶
之危鄙蔓壑枝峯之縈竦然若鉅人元夫之襟度凛然¶
若直臣烈士之儀刑方鵲山而具體於凝雲而友朋(先/畜)¶
(一石號/凝雲)宜其承以文木錫以華號而㕘諸筆硯之盟彼¶
平泉誓子米狂呼兄為尤物之所感又何免夫君子之¶
<pb:KR4d0512_WYG_001-4a>¶
譏評也邪乃有塵表逸人守素養和即絃誦之宴閒撫¶
玉立之嗟峨挹松風於清晝援緑綺於庭阿攄情繹思¶
而為溜翠之歌歌曰嶔崟峭㧞石之質兮凝神正體石¶
之徳兮伊人剛方與石匹兮敬夀公子服之無斁兮¶
　　　陽燧賦¶
　　　　(周禮司烜氏掌以夫燧取明火於日注云夫/燧陽燧也取日之火欲得絜氣明燭以照陳)¶
　　　　(饌/)¶
神聖制禮厥氣具張爰備典秩爰著彞章品類實繁有¶
<pb:KR4d0512_WYG_001-4b>¶
燧曰陽載鎔載範孔瑩且彰至明比徳於水鍳至圓儷¶
則於穹蒼湛兮若清氷之凝於元𡨕皎兮若太隂之臨¶
於素商靡氛垢之汚染乏塵翳之蔽障慨流傳之有自¶
豈鼓鑄之無方匪稽古之髦士奚制度之能詳及乎燔¶
柴於圓丘薦祼於明堂大禮将蕆明禋是享天高日晶¶
霧闢雲藏烜氏敬莅其職業秋卿祗奉其故常持時質¶
以承絜氣對景曜以受烈光以明照明感天象於高逺¶
以陽求陽索火徳於𣺌茫倐始焉而耿耿遽愈熾而煌¶
<pb:KR4d0512_WYG_001-5a>¶
煌所以灼庭燎於墀陛所以爇墳燭於壇場交輝於簠¶
簋豆籩之位布焰於牲酒珪幣之行由禮器之妙用昭¶
祀典之齋荘抑嘗謂火之為象近著於世擊石匪妄鑚¶
木甚易叩門而無弗與束藴可以立致燧之為物人所¶
裁製以金之材受火之制仰列隂體俯翕陽氣然而聖¶
人必逺求於天而近捨諸地於以見致潔清而敬明神¶
又以見五行之奥理及神聖創物之上智至若燧人之¶
鑚童子之佩其義雖同而其形又異也嗚呼觀物可以¶
<pb:KR4d0512_WYG_001-5b>¶
省身窮理而後知至烱然方寸虚靈不昧推善端而擴¶
充自微爝而昭晰是則明明之靈臺又乃吾身之陽燧¶
　　古詩(四言/)¶
　　　座主學士虞先生眉菴詩¶
厥初生人感善孕靈竅骸膚髪各踐乃形曰睹曰聞克¶
持克履効職爾勞不具爾恥唯眉于面既崇且優明明¶
容觀疎爽潔脩頫瞰羣役靡愆靡(闕/)矧不羸于壯耋亦¶
靡(闕/)　捐舒泰者喜(闕/)　　憂形則(闕/)矉無矯無俞表¶
<pb:KR4d0512_WYG_001-6a>¶
裡天君(闕/)世貴適用我罔或遻之有忽於兹我莫敢與¶
之允矣君子顧諟斯義小子詩之式告執事¶
　¶
　¶
　¶
　¶
　¶
　¶
<pb:KR4d0512_WYG_001-6b>¶
　¶
　¶
　¶
　¶
　¶
　¶
　¶
　燕石集卷一¶
